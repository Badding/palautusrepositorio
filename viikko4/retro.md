"Start, Stop, Continue, More of, Less of Wheel" on retrospektiivitekniikka, jonka tarkoituksena on nopeasti käydä läpi edellinen sprintti tai projekti. Pienemmällä tiimillä menetelmään varataan noin kymmenen minuuttia ja isommalla tiimillä 25 minuuttia. Harjoitus aloitetaan piirtämällä ympyrä, joka jaetaan viiteen osaan, yksi kullekin osa-alueelle. Tiimiltä pyydetään kommentteja jokaisesta osa-alueesta: mitä pitäisi alkaa tekemään, mitä lopettaa tekemästä, mitä jatkaa, mitä tehdä vähemmän ja mitä enemmän. 

Toinen tapa retrospektiivin toteuttamiseen on "Glad, Sad, Mad", jossa tiimin jäsenet kirjaavat ylös haasteet, muutokset ja huomiot, joita sprintin aikana on tullut esille. Tämän jälkeen osallistujat äänestävät, mitkä näistä asioista ovat heidän mielestään tärkeimpiä. Äänestyksen jälkeen aloitetaan keskustelu eniten ääniä saaneesta asiasta ja edetään vähiten tärkeäksi arvioituihin. Keskustelua jatketaan, kunnes kaikki listatut asiat on käsitelty tai aika loppuu. Retrospektiivin maksimikesto on tunnin verran. 